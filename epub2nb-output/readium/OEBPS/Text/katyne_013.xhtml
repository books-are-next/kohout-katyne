<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>katyne-9</title>
		<link href="../Styles/katyne_idstyles.css" rel="stylesheet" type="text/css"/>
	</head>
	<body id="katyne" xml:lang="cs-CZ">
		<div>
			<p id="toc_marker-7" class="MLP-uroven2-kapitola para-style-override-1">Zrození katyně</p>
			<p class="MLP-text-bez1radku para-style-override-4">Nudím už třetí generaci spoluobčanů vysvětlováním, proč naše země po druhé světové válce svobodně zvolila hlasy většiny svých voličů cestu k&#160;přeludu zvanému komunismus, kterého se pak se štěstím zbavila až v&#160;listopadu 198<a id="x.37263"></a>9<a id="x.37266"></a>. Neušetřím toho ani čtenáře této knihy:</p>
			<p class="MLP-text para-style-override-4">Předválečné Československo, tehdy jednu z&#160;první desítky prů­myslových zemí světa, těžce poškodila na konci dvacátých let dvacátého století světová hospodářská krize. Valná většina obyvatel to chápala jako naprosté selhání kapitalistického systému.</p>
			<p class="MLP-text para-style-override-4">Předválečné Československo, jedinou demokracii ve střední Evropě, připravilo o&#160;samostatnost i&#160;svobodu na konci třicátých let chybné rozhodnutí vlád Anglie a&#160;Francie, které je vydaly nacistům. Valná většina občanů to hodnotila jako totální selhání západních spojenců.</p>
			<p class="MLP-text para-style-override-4">Ty dva osudové zážitky a&#160;následně i&#160;dramatický průběh války, která skončila osvobozením větší části našeho území Rudou armádou, vedly k&#160;tomu, že v&#160;roce 1946 zvolila absolutní většina Čechoslováků slibnější systém&#160;– socialismus, a&#160;nadějnějšího spojence&#160;– Sovětský svaz.</p>
			<p class="MLP-text para-style-override-4">Nejtragičtějším důsledkem této volby byly počátkem padesátých let politické procesy, které vyústily v&#160;desítky trestů smrti. Už v&#160;roce 1956 pak vystoupil na XX.&#160;sjezdu sovětských komunistů Nikita Chruščov, který nazval Stalina zločincem a&#160;popravy justičními vraždami.</p>
			<p class="MLP-text para-style-override-4">Sovětském svazu samotném a&#160;v&#160;zemích, které ovládal, začalo takzvané tání, jež vyvolalo několik povstání. Jejich krvavé potlačení vedlo československé komunisty k&#160;pokusu, umožněném právě masovostí zdejší strany: zreformovat ji zevnitř.</p>
			<p class="MLP-text para-style-override-4">Ten brzy už celonárodní experiment zvaný pražské jaro 1968 je u&#160;nás hodnocen kontroverzně, ale ve světě respektován. Stal se ostatně modelem, který v&#160;konci osmdesátých let užili sami sovětští reformátoři, jak přiznává otec perestrojky a&#160;glasnosti Michail Gorbačov.</p>
			<p class="MLP-uroven3-nadpis para-style-override-1">A&#160;cos tím má společného Katyně?</p>
			<p class="MLP-text-bez1radku para-style-override-4">Tanky, které 21.&#160;srpna 1968 okupovaly tehdejší ČSSR, zahájily dvacetileté moderní temno vyhlašované jakožto normalizace. Většina představitelů reformy zůstala přesto ve vlasti, protože se nechtěli chovat ja<a id="x.37269"></a>ko uličníci, kteří zazvonili a&#160;utečou.</p>
			<p class="MLP-text para-style-override-4">Každý z&#160;nich se svým způsobem a&#160;podle svých možností pokoušel udržet jakýsi prostor svobody, aby tím pomohl zabránit vzniku obrovské orwellovské díry v&#160;národní paměti. Vznikaly paralelní struktury, jejichž nejvýraznější stopou se pak stala a&#160;zůstává Charta&#160;77.</p>
			<p class="MLP-text para-style-override-4">Ke vzniku nových společenství lidí „spřízněných volbou“ svého osudu přispěl hned na počátku sedmdesátých let spisovatel Ivan Klíma, který spolu se svou ženou Helenou začal pořádat pro přátele domácí čtení z&#160;děl zakázaných autorů. Brzy vyzval i&#160;mě.</p>
			<p class="MLP-text para-style-override-4">Psal jsem až do zákazu výhradně hry a&#160;scénáře. Osud pražského jara mě donutil napsat první prózy&#160;– ‚memoáromán‘ Z&#160;deníku kontrarevolucionáře, jako jakousi občanskou závěť, a&#160;tragickou grotesku Bílá kniha o&#160;kauze Adam Juráček, jako politické podobenství.</p>
			<p class="MLP-text para-style-override-4">Pozvání ke Klímům mě inspirovalo k&#160;malé novele, která se mi rýsovala už od stalinských procesů a&#160;uzrála absurdním paradoxem: jeden z&#160;obviněných, Gustáv Husák, který dostal místo provazu ‚jen‘ doživotí, byl teď povýšen na hlavu strany a&#160;pak i&#160;okupovaného státu. Trest smrti se díky tomu objevil v&#160;pronikavém světle, které odhalilo jeho nesmyslnost a&#160;zvrhlost. Vždyť stačilo pouze nebýt popraven, aby se zločinec mohl ještě po létech a&#160;na léta stát prezidentem svých žalobců, soudců i&#160;potenciálních katů.</p>
			<p class="MLP-text para-style-override-4">To téma mě fascinovalo tím víc, že se zdálo být neuchopitelné tak, aby podobně fascinovalo i&#160;čtenáře. Krev stříkající denně ze všech médií otupovala konzumenty, až už je taky nudila. A&#160;tehdy se zrodil ten trik: proměnit hrůzu ve školní látku, která zaujme pomocí černého humoru.</p>
			<p class="MLP-text para-style-override-4">Rodičům překrásné panny, tajemné tím, že mlčí, pročež se nedostane na žádnou z&#160;žádaných škol, je doporučen záhadný ústav. Dva její pedagogové přijdou Lízinku vyzkoušet domů. Když v&#160;koupelně hladce podřízne slepici a&#160;utluče kapra, je přijata na tajné učiliště popravních věd.</p>
			<p class="MLP-text para-style-override-4">Rozhořčený otec filolog chce dvojici vyhnat, ale dostane se mu lekce, když mu zakladatel školy, zasloužilý kat a&#160;teď profesor Vlk v&#160;plamenném projevu s&#160;odkazy na světové autority dokáže, že jde o&#160;obor, na němž je odnepaměti postavena lidská společnost.</p>
			<p class="MLP-text para-style-override-4">Novela končila tím, že dívka, které se zoufalý otec zeptá, „copak bys ty byla raději katyní než poctivou pekařkou nebo zahradnicí?“&#160;– upřímně kývne půvabnou hlavou. Přečetl jsem ji u&#160;Klímů jako uzavřenou práci, ale ohlas mi řekl, že jsem narazil na zlatou žílu.</p>
			<p class="MLP-text para-style-override-4">Požádal jsem svého švýcarského nakladatele, aby mi poslal nějakou odbornou publikaci, a&#160;objevil tak existenci skutečného vědního oboru&#160;– penologie, nauky o&#160;trestu. Popravnictví se ukázalo mít svou historii, techniku, psychologii, filozofii i&#160;literaturu.</p>
			<p class="MLP-text para-style-override-4">Protože jsem už neměl cestovní pas, chodily ke mně i&#160;zpět do Lucernu po poslech, většinou jako výpůjčky z&#160;uzavřených oddělení univerzitních knihoven, knihy tím hroznější, že nešlo o&#160;beletrii, ale odborné práce, až po pracovní příručky s&#160;podrobnými návody pro katy.</p>
			<p class="MLP-text para-style-override-4">Už druhou kapitolu jsem si musel zpestřit vymýšlením bizarních školních osnov, studijních předmětů a&#160;učebních pomůcek. Další dvě mi trvaly skoro čtyři roky a&#160;mezi nimi jsem průběžně napsal několik divadelních her, abych si vyčistil hlavu i&#160;žaludek. Přestal jsem věřit, že to dokončím.</p>
			<p class="MLP-text para-style-override-4">11.&#160;května 1977 mě za Chartu exekučně vystěhovali z&#160;bytu na Hradčanském náměstí v&#160;Praze. Opustil jsem jej jen se ženou Jelenou, s&#160;jezevčíkem Edisonem, andulákem Valtrrem a&#160;psacím strojem od tatínka značky Wanderer. A&#160;s&#160;rozhodnutím pomstít se dvakrát:</p>
			<p class="MLP-text para-style-override-4">Že přestanu kouřit, abych je přežil. A&#160;že dopíšu Katyni, aby viděli. Už jsem nevzal do úst cigaretu. A&#160;román jsem psal všude, kde jsme pak střídavě bydleli, v&#160;pracovně Václava Havla na Hrádečku, v&#160;pražské kuchyni Vlasty Chramostové, v&#160;sázavské vilce obklíčené estébáky.</p>
			<p class="MLP-text para-style-override-4">Katyně se v&#160;těžkých duševních bolestech rodila řadu let, ale císařský řez ji přivedl na svět ve čtyřech měsících, kdy jsem žil jako policejně hledaný cirkusák. Snad to bylo právě osvobození od bytu, telefonu, řidičáku, techničáku i&#160;pojištění, co dalo myšlenkám šporny.</p>
			<p class="MLP-text para-style-override-4">O&#160;dva roky později posloužil román režimu jako záminka k&#160;mému fyzickému vynesení z&#160;vlasti, neboť byl údajně napsán s&#160;úmyslem znectít vše, co bylo svaté pracujícímu lidu. Jako tenkrát desítka zahraničních nakladatelů prohlašuji i&#160;dnes, že mě to ve snu nenapadlo.</p>
			<p class="MLP-text para-style-override-4">Ovšemže mě zpočátku oslovila realita, strašný prožitek jiných, který se brzy stal mým vlastním občanským problémem, ale pak už jsem byl veden, odpuzován a&#160;znovu přitahován, brzděn a&#160;opět pobízen a&#160;konečně hnán stále víc čímsi mimo sebe, co se nedalo zarazit.</p>
			<p class="MLP-text para-style-override-4">Trik přestal být trikem a&#160;černý humor humorem, vymyšlený SUPOV se mi stával skutečností, jak mně docházelo, že stačí kdekoli naříznout tenkou kůži naší civilizace, aby se jako hnis vyvalilo barbarství, které nelze nazvat zvířecím, protože jsou ho schopni jen lidé.</p>
			<p class="MLP-text para-style-override-4">Ten román rozhodně není jen cíleným protestem proti instituci zvané trest smrti. Čtu v&#160;něm i&#160;dnes tehdejší stav své duše, vyděšené tím, jak se může vznešený ideál proměnit ve svůj opak. Ale taky její pevné rozhodnutí&#160;– nenechat to tak a&#160;postavit se tomu!</p>
			<p class="MLP-text para-style-override-4">Když jsem na počítači dopsal tento text a&#160;pročítal jej, podtrhl mi všude červeně slovo katyně. Neměl je ve slovníku. Přidal jsem mu je tam tedy, i&#160;když jen pro pořádek. Průkopnice rovnoprávnosti v&#160;oboru Lízinka Tachecí je odsouhlasila svou půvabnou hlavou už před třiceti lety.</p>
			<p class="MLP-dopis-podpis para-style-override-2">P.&#160;K.&#160;2007<span class="char-style-override-4"></span></p>
		</div>
</body>
</html>